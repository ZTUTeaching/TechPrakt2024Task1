<!DOCTYPE html>
<html lang="en">
<head>
    <meta charset="UTF-8">
    <title>Title</title>
</head>
<body>

<div>
    <h1>
        Google Assistant тепер працює на базі Gemini — поки лише для мобільних пристроїв
    </h1>

    <img
            src="https://itc.ua/wp-content/uploads/2024/01/Depositphotos_435207346_L.jpg"
            alt="Google Assistant тепер працює на базі Gemini — поки лише для мобільних пристроїв">

    <p>
        Торік Google додала свою останню велику мовну модель в чатбот Bard (і навіть планує його відповідно перейменувати), а нині інтегрує Gemini у свого віртуального помічника.
    </p>

    <p>
        Оновлений Google Assistant, як повідомляється, розумітиме текст, зображення та звук. Можна, до прикладу, завантажити фото рослини й помічник надасть рекомендації щодо її догляду тощо.
    </p>

    <p>
        Викликати його можна як і раніше — за допомогою натискання клавіші живлення чи запиту «Hey Google» (залежно від пристрою).
    </p>

    <p>
        Як і Bard, Assistant може генерувати текст чи зображення на запит. Водночас у налаштуваннях генеративні функції можна з легкістю вимкнути й повернутись до старої версії помічника.
    </p>

    <p>
        Безплатний помічник на базі Gemini використовує менш потужну Gemini Pro, тоді як Gemini Ultra доступна у передплаті Gemini Advanced, яка є частиною нової передплати Google One AI Premium за ціною $20 на місяць. Тариф надає 2 ТБ пам’яті, а в найближчому майбутньому — функції Gemini у Gmail, Google Docs, Google Slides, Google Sheets тощо.
    </p>

    <p>
        Google Assistant на базі Gemini доступний англійською мовою відсьогодні в США, і з наступного тижня пошириться на деякі інші країни.
    </p>

    <p>
        Раніше Google видалила 17 функцій з Assistant — щоб зосередитись на «якості та надійності» програми.
    </p>

</div>

<div>
    <h1>
        «Вояджер-1» втрачено в глибокому космосі через помилку пам’яті
    </h1>

    <img
            src="https://itc.ua/wp-content/uploads/2024/02/Voyager.jpg"
            alt="«Вояджер-1» втрачено в глибокому космосі через помилку пам’яті">

    <p>
        Космічний апарат NASA «Вояджер-1» втрачено в глибокому космосі. За даними космічного агентства, це сталося через помилку пам’яті, що виникла в бортовій системі Flight Data System (FDS). Зважаючи на все, за час тривалого перебування в космосі енергозалежна пам’ять вийшла з ладу.
    </p>

    <p>
        Космічні апарати «Вояджер-1» та «Вояджер-2» були запущені у 1977 році. Таким чином, примітивна за нинішніми мірками пам’ять пропрацювала близько 45 років. На жаль, це може призвести до виведення з експлуатації космічного корабля. Через збій у роботі пам’яті тепер на Землю не передаються наукові чи інженерні дані, включаючи телеметрію, що має вирішальне значення для переміщення і правильного позиціювання космічного корабля.
    </p>

    <p>
        Команда «Вояджера» в NASA робить все можливе, намагаючись зберегти апарат «Вояджер-1». Але без прямого доступу до телеметрії, яку неможливо отримати через помилку пам’яті, точну причину збою в пам’яті проблематично визначити з Землі.
    </p>

    <p>
        Навіть якщо поточну помилку пам’яті можна буде виправити, очікується, що обидва зонди «Вояджер» з часом поступово втрачатимуть свою придатність до використання. Це пов’язано з тим, що вони використовують ядерні батареї (радіоізотопні термоелектричні генератори), потужність яких знижується з кожним роком. Тому в процесі втрати потужності прилади на космічному кораблі мають бути відключені, щоб продовжити його роботу.
    </p>

    <p>
        Нині «Вояджер-1» є найдальшим від Землі рукотворним об’єктом — тобто, по суті, вершиною наших досліджень глибокого космосу.
    </p>

</div>

<div>
    <h1>
        В США офіційно визнали незаконними роботизовані дзвінки, які «озвучив» ШІ
    </h1>

    <img
            src="https://itc.ua/wp-content/uploads/2024/02/joe-biden-calls-burger-join-011923-1-683aa7fed9ee4e6dba01d9519420e24c.jpg"
            alt="В США офіційно визнали незаконними роботизовані дзвінки, які «озвучив» ШІ">

    <p>
        У січні штучний голос президента США Джо Байдена телефоном закликав демократів Нью-Гемпшира пропустити праймеріз.
    </p>

    <p>
        Згідно з рішенням Федеральної комісії зі зв’язку (FCC) роботизовані дзвінки з використанням голосів, згенерованих штучним інтелектом, відтепер регулюватимуться Законом про захист споживачів телефонних послуг. По суті, регулятор просто проголосував за те, що такі голоси також є «штучними», тобто незаконними для дзвінків.
    </p>

    <p>
        Слідчі, які вивчали фейковий дзвінок Байдена, нещодавно прийшли до висновку, що голос був згенерований інструментом ElevenLabs, а сам дзвінок надійшов від підозрілого телекомунікаційного провайдера Lingo, який також проходив через багато інших телекомів. FCC зазначає, що компанія (як би вона не називалася) роками займалась незаконними дзвінками.
    </p>

    <p>
        Закон про захист споживачів телефонних послуг забороняє використання штучних або попередньо записаних голосів у більшості неекстрених дзвінків «без попередньої чіткої згоди абонента» і передбачає штрафні санкції за порушення.
    </p>

</div>

</body>
</html>